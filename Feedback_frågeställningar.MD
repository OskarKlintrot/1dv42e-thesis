# Frida Holmström

## Ursprungligt förslag

> Hur utformar man bäst klientbaserad verifiering av webbformulär för att uppnå hög svarsfrekvens?

Frågeställningen gränsar kanske lite väl mycket till beteendevetenskap just nu. Den kanske hade varit bättre för en student i interaktionsdesign? Dessutom är det väldigt otydligt vad för webbformulär som ska fyllas i? Är det undersökningar, recensioner eller något annat? Dessutom känns frågeställning mer som ett forskningsprojekt än en mindre studentuppsats. Vad innebär också klientbaserad verifiering? Sker ingen verifiering på servern? Är det captcha som åsyftas?

### Har frågeställningen en tydlig mottagargrupp?

Nej, men konkretiseras vad som menas med "webbformulär" borde den få en tydligare mottagargrupp.

### Är frågeställningen tillräckligt konkret?

Nej, återigen behöver "webbformulär" bli mer konkret. Dessutom är "klientbaserad verifiering" ganska otydligt också.

### Är frågeställningen testbar?

Absolut, det kan vara knepigt att få tillräckligt med data för att kunna göra en vettig jämförelse men har datan väl samlats in borde den gå att gå igenom relativt enkelt.

### Är frågan redan fullständigt besvarad?

Ingen aning, borde inte en integrationsdesigner ha koll på detta redan?

## Mina förslag

### Förslag 1

> Hur kan captcha användas på bästa sätt för att uppnå en hög svarsfrekvens vid recensioner av produkter på en hemsida?

### Förslag 2

> Blir det någon skillnad i svarsfrekvens på en undersökning om applikationen använder sig av OAuth eller en egen lösning där användaren måste skapa en ny användare?

# Ingela Bladh

## Ursprungligt förslag

> Vilka fördelar och utmaningar för det med sig för företag och organisationer att flytta sina applikationer till molnet?

Bra och tydlig frågeställning. Dock borde kanske även nackdelarna tas med för att få en objektiv syn på att emigrera till molnet. Dessutom kan det vara intressant att veta mer specifikt vilka applikationer som menas, om det är företagets egna produkter eller produkter som företaget använder. Till exempel om det handlar om att använda Github, tunna klienter eller hosta sina egenutvecklade tjänster på Azure. Det kan även vara värt att specifiera om det är egna molnlösningar eller andras som ska ingå i undersökningen. Även storleken på företagen och organisationerna kan vara bra att få med.

### Har frågeställningen en tydlig mottagargrupp?

Det är tydligt att det handlar om företag och organisationer men det står inte hur stora företaget och organisationer som är mottagargruppen.

### Är frågeställningen tillräckligt konkret?

Ja det är den, förutom ovanstående påpekande.

### Är frågeställningen testbar?

Inte direkt, jag antar att arbetet genomförs i form av en kvalitetsstudie.

### Är frågan redan fullständigt besvarad?

Inte vad jag vet.

## Mina förslag

### Förslag 1

> Vilka för- och nackdelar samt utmaningar finns för små (<50 anställda) företag och organisationer att flytta sina applikationer till molntjänster så som Microsoft Azure eller Amazon Web Services?

### Förslag 2

> Vilka för- och nackdelar samt utmaningar finns för större (>1000 anställda) företag och organisationer att emigrera sina applikationer till egenutvecklade molnlösningar?

# Andreas Bom

## Ursprungligt förslag

> Vad finns det för fördelar och nackdelar, samt vad är best practice för den agila arbetsprocessen continuous integration?

Mycket intressant frågeställning! Dock är "agila arbetsprocesser" [ganska så brett](https://en.wikipedia.org/wiki/Agile_software_development#Agile_methods), kanske skulle vara bra att specifiera en eller två agila metoder? Om nu inte tanken är att undersöka mer övergripande best practice för CI inom agil systemutveckling.

### Har frågeställningen en tydlig mottagargrupp?

Nja, den verkar rikta sig till webbfolk men om det är till exempel SCRUM masters eller systemarkitekter är mer otydligt.

### Är frågeställningen tillräckligt konkret?

Absolut, den behöver bara några mindre avgränsningar för att bli ännu tydligare.

### Är frågeställningen testbar?

Inte direkt, den verkar svår att testa men å andra sidan behöver man kanske inte testa den heller?

### Är frågan redan fullständigt besvarad?

Det tror jag inte, jag antar att det finns olika sätt att arbeta med CI ute hos företag.

## Mina förslag

### Förslag 1

> Vad finns det för för- och nackdelar och vad finns det för best practice för continuous integration inom UP och SCRUM?

### Förslag 2

> Vad finns det för för- och nackdelar med continuous integration inom agil systemutveckling samt var i den agila livscykeln passar continuous integration in?

# Daniel Vedin

## Ursprungligt förslag

> Hur optimerar man frekventa och simultana förändringar av stora samlingar objekt i HTML5 Canvas.

Frågan känns lite väl bred och flytande. Dessutom finns redan bibliotek som löst problemet till stor del (enligt Daniel själv). Kanske skulle vara mer intressant att kolla på någon specifik teknik eller ställa två tekniker mot varandra?

### Har frågeställningen en tydlig mottagargrupp?

Absolut, de tekniska detaljerna i frågan gör det tydligt att det är webbprogrammerare som är mottagargruppen.

### Är frågeställningen tillräckligt konkret?

Nja, vad är stora samlingar objekt?

### Är frågeställningen testbar?

Det är den.

### Är frågan redan fullständigt besvarad?

Till stor del i och med att det finns bibliotek som redan löst frågeställningen (enligt Daniel).

## Mina förslag

### Förslag 1

> Hur kan web workers och en virtuell DOM användas tillsammans för att uppnå hög prestanda i gränssnittet i en webbapp?

### Förslag 2

> Vad för för- och nackdelar finns vid användning av web workers samt en virtuell DOM för att optimera gränssnittet i en webbapp?

### Förslag 3

> Vad av att använda web workers och att använda en virtuell DOM ger bäst prestanda i gränssnittet i en webbapp?
